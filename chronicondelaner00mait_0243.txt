ω. 1301. CHRONICON DE LANERCOST. 201

dalo perturbantur. Quamobrem, dignis motibus praegravamur et ratio-
nalibus studiis exhortamur, quod ad corrigendos seu puniendos, prout
jus exigit, praelatorum ipsorum excefl'us, hujusmodi provisionis acceleratum
remedium adhibeamus. Sane clamore valido, nostris jam pluries auribus
inculcato, referente, didiscimus quod walterus de Langetoun, Coventri-
ensis et Lichefeldenfis episcopus, pastoralis honestatis oblitus, salutis pro-
priae immemor, famae prodigus, et tamquam sui ipfius persecutor honoris,
tam scelesta quam facinorosa, tam nefandaque opera perpetrare non me-
tuit, committere nec desistit, quod illa, ut honoris taedium audientibus pa-
rerent vel abominationis fastidium generarent, nec exprimenda nunc
vidimus litteris neque verborum oraculis referenda. Cum itaque nolumus,
quia ficuti nec debemus, talia quae Deum offendunt et homines scandali-
zant connivientibus oculis, fi veritatis foveantur auxilio, praeterire3 quinpo-
tius ad debitam punitionem eorum, ne ulterius tractu temporis inva-
lescant, studio solerti procedere, prout de jure viderimus et intendamus
fore procedendum, fraternitati tuae, per apostolica scripta, in virtute obe-
dientiae districte duximus injungendum, quatinus, sublato morae dispen-
dio, memoratum episcopum per te, seu per alium, seu per alios, ex parte
nostra sub poena privationis pontificatus officii, quam ipso facto eum incur-
rere volumus fi super hoc inobediens fuerit, peremptorie citare procures
ut infra trimestris temporis spatium, a die citationis hujus numerandum,
personaliter compareat coram nobis, super praemifiis omnibus et eorum
fingulis, ac aliis, fi quae proponi vel objici contigerit contra eum, nostris et
apostolicae sedis beneplacitis et praeceptis humiliter et efficaciter pariturus.
Diem vero receptionis praesentium citationis, et formam, et quicquid in hac
parte feceris, nobis per tuas litteras, harum seriem continentes, plene et
fideliter studeas intimare. Datum Lateran‚’ octavo idus Februarii, pon-
tificatus nostri anno sexto [Feb. 6, 13ΟΟ].

ANNO DOMINI M.CCC.II.

Franci, volentes ultra debitum subjugare fibi Flandrenses‚ terram illam
diverfis vicibus cum exercitu intraverunt. Flandrenses autem audacter
occurrentes exercitui equestri in pedibus diversas strages de eis [et] victorias
mirabiles obtinuerunt, majoribus et nobilioribus personis Franciae inter-

c c

